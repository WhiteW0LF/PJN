"Dziennik medyczny, doktor Torvin. Zastosowana odtrutka przynosi efekty. Pacjent zaczyna reagować na bodźce, parametry życiowe ulegają powolnej normalizacji

Niedługo zaryzykujemy wybudzenie ze śpiączki farmakologicznej." - Naprawdę jest z nim lepiej? - spytal Shrass. Był już na nogach, chociaż według zaleceń lekarzy powinien jeszcze leżeć. To, że przeżył, było przecież niespodzianką samą w sobie, mimo że wszyscy znali siłę Andorian

- Naprawdę - odpowiedziała mu Arana, a na jej słowa czułki Andorianina zamerdały z zadowoleniem

Shrass miał wyjątkowo ruchliwe antenki i wyrażał przy ich pomocy prawie wszystko. Siedzieli w mesie przy popołudniowej kawie, razem z Darnokiem i Abramsem, u którego boku kulił się nieodstępny Lutgar - Złego diabli nie wezmą. - wyraził się Darnok z lekceważeniem

- Nie taki on znowu zły, widywałam gorszych - mruknęła Arana - Już wiem, co mi nie pasowało w jego sprawie, chłopcy. Właśnie to, że próbowano go otruć, i to w chwili, gdy już nikomu nie mógł zagrozić. To tak, jakby ktoś się bał, że on coś powie. Coś, co wie, a co nie powinno wyjść na jaw. Pomyślcie: najpierw admirałowie nalegają na jego śmierć, tak jakby był najgorszym potworem w galaktyce. Ustępują, gdyż napotykają na zdecydowany opór. Niedługo potem ktoś spryskuje mundur Xona trucizną, i to niebylejaką, a bardzo rzadko spotykaną. To nie mógł być przypadek. To, co stało się w ambulatorium, to że ponownie użyto rzadkiej trucizny, potwierdziło moje przypuszczenia, że tu jest pogrzebany jakiś bardzo ładny pies

- Doktor Rojas musiał zostać wyposażony w tą trutkę zawczasu, bo na pokładzie niesposób zsyntetyzować czegoś takiego. - zauważył Shrass. Jako oficer naukowy był tego całkowicie pewny

- To rzeczywiście ma sens, jeśli założymy, że admirałowie Tobias i McRye od początku chcieli pozbyć się Xona, ale musieliby mieć powód. jaki mógłby być?- Abrams podsunął chłopcu swoje ciastko, bo na samą wzmiankę o Xonie apetyt opuścił go na dobre. To przez bójkę z tym romulańskim pomiotem stracił możliwość awansu na conajmniej pięć lat, jeśli nie dwa razy tyle. Przyznawał uczciwie, że sam był temu winny, ale nie umniejszało to jego niechęci do Xona

Shrass w zamysleniu majtał czułkami, skubiąc jednocześnie swój kawałek tortu

- Jeden wniosek: Xon wie coś, co narobiłoby tym dwóm kramu - rzekł wreszcie - Pytanie brzmi: co to jest i czemu trzyma to w tajemnicy, skoro ci dwaj chcieli go zabić? - Być może on nie wie o tym, że jest w posiadaniu tej informacji. - powiedział Darnok. Nie była to taka znowu odkrywcza myśl, ale nic z niej nie wynikało - nie wiedząc, czego szukają, nie mogli nawet przepytać Xona, który zresztą pewnie i tak odmówiłby współpracy. Po tym, co go spotkało, zamknął się w sobie i nie było do niego żadnego dostępu

Arana westchnęła i zmieniła temat

- Podobno uwolnieni przez nas Klingoni znaleźli wreszcie dom

- A tak, zgodzili się przyjąć ich na Sizon, Tamtejsze społeczeństwo jest bardziej otwarte niz typowe klingońskie społeczności. - odparł Abrams - Nadal jednak nie wiem, co bedzie z Lugtarem. Nie może z nami latać w nieskończoność. To dziecko, mały chłopiec, nie może przebywać na statku operacyjnym Gwiezdnej Floty. To wbrew przepisom i niebezpieczne

- Pogadam o nim ze Spockiem, gdy wróci. Spock ma doświadczenie

- W jego przypadku to nie doświadczenie, tylko skleroza. - mruknął Darnok

- Chcesz w dziób? - A co, może nieprawda?

W tym samym czasie Mona czuwala przy łóżku śpiącego Xona, mało dbając o to, co kto może sobie sobie pomyśleć. Nie zauważyła, gdy stanął za nią Telak. Patrzył na nią ze współczuciem. Nigdy nie był podobny do ojca, a lata spędzone w kopalni zmieniły go gruntownie. Inaczej patrzył na świat niż jakikolwiek Wolkanin, może za wyjątkiem Settena, swego towarzysza niedoli. Mona wydała mu się teraz nie kłopotliwą przybłędą, jak przedstawiał ją Brenik, a nieszczęśliwą, niesłusznie skrzywdzonądziewczyną, której jedyną winą było to, że kochała życiowe przyjemności. Nie czyniła przecież nikomu krzywdy, była tak pełna radości życia, nim boleśnie przekonała się, że ci, których miała nieomal za półbogów, są często pełnymi uprzedzeń, skostniałymi w swych izolacyjnych poglądach egoistami

- Kochasz tego romulańskiego chłopca, prawda?- spytał cicho

- Dlaczego nikt nie pamięta, że Xon jest Wolkaninem? - Mona spojrzała na Telaka z urazą - Wychował się na Vulcanie i póki tam mieszkał, nie było żadnych problemów.Nie odpowiada za swoje geny

Telak usiadł obok niej

- Xon próbował być Wolkaninem. Jakiś czas mu się to udawało, ale sama dobrze wiesz, jakie to niełatwe

Poznał silne uczucie i to zaburzyło jego równowagę, obawiam się, że na zawsze.Wiem, co zrobił, ale rozumiem go. Wpadł w panikę, gdy myślał, że cię stracił

Spokojne słowa i stonowany głos wpłynęły na Monę kojąco, jak deszcz w upalny dzień. Podobieństwo Telaka do jej ojca było teraz uderzające, tak bardzo, że miała ochotę rzucic mu się na szyję, zdołała jednak powstrzymać sie od nieprzemyślanych gestów

- Stryju, jak dostałeś się do tej kopalni? - spytała

- No cóż , wiesz, że pracowałem na stacji orbitalnej nad Vega V. Podczas ataku Romulan wzięto do niewoli całą moja ekipę. Próbowali wymusić na mnie zdradę kodów Federacji w tym rejonie. Niektórzy z moich pracowników umarli na moich oczach, w mękach. Nic nie powiedziałem, bo nie znałem tych kodów. Po wielu przesłuchaniach mnie i tych, co przeżyli, zeslano do kopalni, żebyśmy nie mieli szansy powiadomić władz Federacji o tym, że Romulanie naruszają traktat. Do waszej akcji dotrwałem tylko ja i technik z trzeciej sekcji. Veganie do dziś nie maja pojęcia, kto wtedy zaatakował ich stację

- No teraz to się chyba dowiedzą

- Chyba tak.Nie powiem jednak, żeby mnie to cieszyło. Nowa wojna nie jest tym, czego bym pragnął, a może do niej łatwo dojść. Dominium już nam nie zagraża. Romulanie poczuli się pewniej i wracają do dawnej polityki

- Wiemy. Zdążyliśmy się przekonać

Xon westchnął przez sen. Telak dotknął jego czoła i zatrzymał na chwilę palce na skroni, tyle tylko, by wyczuć najważniejsze emocje. Tak, jak podejrzewał, dominującą była tęsknota, silna, beznadziejna tęsknota - znał takie, zetknął się z nimi juz wcześniej, towarzyszyły niemożliwej do spełnienia miłości

Na stacji orbitalnej nad Vega V Telak pracował z ludźmi, którzy ulegali różnym stanom emocjonalnym

Nie był egoistą, chętnie pomagał im za pomocą wolkańskich technik, i dobrze poznał ich emocje. W odróżnieniu od wielu Wolkanów, choć nie uznawał ulegania tym stanom, doceniał ich piękno i zazdrościł odrobinę ludziom, że mogą pozwolić sobie na takie uczucia. Nie szkodziło im to - na ogół przynajmniej. Cierpieli czasem, wiedział, ze w skrajnych przypadkach mogło dojść do aktów desperacji, ale w skali społecznej było to raczej niegroźne. Wolkanie zbyt często dzielili swe uczucia, jeśli je mieli, gdy tylko zaszły sprzyjające okoliczności, eskalacja mogłaby doprowadzić do tragedii

Telak dobrze wiedział o tym wszystkim, mimo to, pomagając, poznawał ludzkie emocje, szczególnie z tego jednego poziomu, z łapczywą ciekawością

Xon zamrugał oczami i Telak wstał pospiesznie, dając Monie znak, że porozmawiaja później. Wolał zostawić ją teraz samą z tym, którego pokochała. Mieli sobie wiele do powiedzenia i lepiej, żeby mieli okazję zrobić to bez świadków

Xon spojrzał na nią półprzytomnie i uśmiechnął się: - O, Mona – wymamrotał sennie i odruchowo wsunął rękę w jej włosy, przyciągnął jej twarz do swojej..

i w tym momencie odzyskał w pełni świadomość. Odepchnął ją gwałtownie

- Odejdź. Nie chcę twojej litości

- Litości?! Litości?!! – krzyknęła Mona ze złością. – Xon, moje życie bez ciebie jest koszmarem. Wiesz, jak bardzo się bałam o ciebie? Mało nie oszalałam z rozpaczy, a ty mówisz mi o litości?! Jestem tu, bo cię kocham. Kocham bez względu na wszystko, baranie jeden! - To już nie ma znaczenia – powiedział Xon odwracając się od niej. – Powinnaś o tym zapomnieć i związać się z kimś odpowiadającym twojej pozycji

- Słuchaj, nie wiem, co ci naopowiadał ten kretyn Abrams, ale ja z nim nie spałam! - Wiem. Już mi powiedział. Szkoda. To dobry oficer. A ja.

Zamilkł, gdyż na samą myśl, że Mona mogłaby odejść z Abramsem...- Xon, czy ty nie rozumiesz? – jęknęła Mona. – Ja nie chcę nikogo innego. Gdybym tylko chciała, mogłabym mieć każdego, kapitanów, admirałów... Ale chcę tylko ciebie. Xon, to się nie może tak skończyć, nie pozwolę na to

- To już się skończyło! Nie widzisz? Zostaw mnie. Chcę być sam.

Poselstwo wróciło po kilku dniach. Oprócz zadowalającego załatwienia sprawy klingońskich więźniów zdołało też wynegocjować korzystne warunki kontraktu z Federacją. Nikt jednak nadal nie wiedział, co zrobić z Lugtarem, który zadomowił się już całkiem na Von Braunie

- Kardasjanie go nie przyjmą - powiedziała Kesa, która nawiązała na Sizon znajomości z miejscowymi i dowiedziała się od nich ciekawych rzeczy - Romulanom zdarzało się podrzucać w ten sposób agentów, wtyczki i inne takie. Mamy zagwozdkę, jak mawia Arana

- No to klops. - westchnął Abrams. Statek operacyjny Gwiezdnej Floty nie był miejscem, gdzie można wychowywać dzieci, nawet gdyby ktoś chciał to robić. To nie był statek badawczy, taki jak "Enterprise", a wojenny krążownik. Lugtara nie powinno tu być, ale jak to wytłumaczyć temu biednemu dzieciakowi? Romulanie odebrali mu rodzinę, Kardasjanie go odepchnęli, a on, Abrams, nie mogł zajmować się nim w nieskończoność. Choć chcialby. Trudno mu było to wyznać, ale w pewnym sensie przywiązał się do tego chlopca. Nawet nie w pewnym sensie, a bardzo. Trzeba było z tym skończyć i to szybko, bo wkrótce nie będzie już umiał rozstać się z nim

- A właśnie, gdzie twoja kula u nogi? - zagadnął go Darnok. Grał właśnie z Araną w nową holograficzną grę zręcznościową, podczas gdy reszta kibicowała im, popijając capucchino

- Zaprowadziłem go do Spocka. niech z nim pogada

- Co za pomysł! Spock nie potrafi rozmawiać z dziećmi. Nawet nie wiem, czy je lubi! - wykrzyknęła Arana, tracąc koncentrację i jednocześnie dwadzieścia punktów

- Nie szkodzi. Ważne, że one lubią jego - odparł Abrams - Pomysł wziąłem z pamiętników dziewczynki, wychowywanej przez Indian. Wspomina, że początkowo bała się ich okropnie, jedynie wioskowy szaman nie budził w niej strachu, bo był bardzo stary. Przypominał jej dziadka. Wszyscy starzy są do siebie jakoś podobni

- Serdeczne dzięki. Mówisz to, jakby Spock już się rozsypywał

- Nie złość się, Arana. Trzyma się dobrze, ale nie na tyle, żeby się z nim puszczać. - powiedział wesoło Martinez. Arana cisnęła mu spojrzenie, zapowiadające nie lada burzę, ale przypomniała sobie, co grozi za bójkę na pokładzie i pohamowała się. Poza tym nie było warto robić awantury. Grigorius działał jej czasem na nerwy, ale lubiła go. Był wesoły, błyskotliwy, nieco narwany. Dobry kolega, choć język miał parszywy

- Spock obiecał, że załatwi tę sprawę i wierzę mu. - mruknął Abrams

- Samobójca - parsknął Jurgen - Jak znam dzieci, to mały najpierw będzie się mazał, i potem zada mu mnóstwo pytań typu "dlaczego?", z których ostatnie będzie brzmiało : "A czemu mamusia gryzie syfon?" W tym samym czasie Spock i kardasjański chłopiec siedzieli w holodeku na symulacji wolkańskich skałek pustynnych. Oboje milczeli, patrząc na niepozbawiony surowego piękna krajobraz, w którym niedalekie miasto nie wygladało jak obcy wtręt, ale jak harmonijnie wkomponowany element naturalnego ukształtowania terenu

- Chcesz, żebym tu zamieszkał? - spytał wreszcie Lugtar cicho - Czemu nie mogę tu zostaż, z panem Chrisem? - Ponieważ Von Braun 2 jest statkiem operacyjnym - odparł Spock - A porucznik Abrams jest żołnierzem

Niesposób walczyć z dzieckiem u boku

- Dlaczego? - Bo cały czas myślałby o tobie. Tak się dzieje, gdy ktoś opiekuje się dzieckiem, nawet najbardziej obcym. To proste, biologiczne prawo, chłopcze. Mógłbyś niechcący stać się przyczyną nieszczęścia, a przecież nie chciałbyś tego

Spokojne słowa Wolkanina, jego równy, cichy głos przemawiały do chłopca znacznie lepiej niż jakiekolwiek argumenty, których i tak do końca nie rozumiał. Dotąd nie miał okazji rozmawiać ze Spockiem, ale ogólnie darzył Wolkan większym zaufaniem niz ludzi czy Klingonów. Nie odpędzali go od siebie jak tamci, gdy był w kopalni. Byli łagodni, zawsze tacy sami i tchnęli spokojem, mimo okropnych warunków

- Boję się. - powiedział cicho - Będę tam obcy

- Ja również byłem tam obcy. Nie ma się czego bać. Wolkanie nie są brutalni, nie są zależni od emocji.Młodzi bywają troche niemili, ale to nic w porównaniu z tym, co przeszedłeś

- Moi mnie nie chcą. Wiem, czemu. Boja się, bo Romulanie wychowuja dzieci innych ras po to, by służyły ich celom. Na przykład dzieci Zmiennych

- Wiem. Mieliśmy takiego na pokładzie

- Kto się mną zajmie? Spock odwrócił głowę, a jego oczy pociemniały

- Pewna Ziemianka - odparł - Nie akceptujemy siebie nawzajem, ale tobą zajmie się chętnie. To silna kobieta o niezwykłej osobowości

Nie rozmawiał z Perrin, odkąd odszedł z domu. Śmierć Sareka na pewno pogłębiła jej niechęć do syna Amandy Greyson, juz wcześniej dość poważną. Kochała Sareka zaborczą, nadopiekuńczą miłością - to, że Spock śmiał mu się sprzeciwiać, to, że Sarek nie doczekał jego powrotu, o czym marzył, mogło wzbudzić nawet jej nienawiść, jednak sam Spock wiedział, że ma ona duzo zalet. Nie akceptował jej, ale nie był zaślepiony

- Druga żona mego ojca mieszka nadal na Vulcanie - podjął po chwili - Jest akceptowana przez Wolkanów i żyje według ich tradycji. Ma jednak w sobie dość ludzkich uczuć, żebyś czuł się dobrze w jej towarzystwie

Kardasjanie nie są tak bardzo inni od ludzi

- Czy ona... czy zechce...? - Zechce. Perrin jest teraz samotna. Ludzie muszą mieć kogo kochać, inaczej ich dusza umiera. Będzie miała ciebie, a ty będziesz miał ją. Na Vulcanie odzyskasz spokój i nauczysz się znowu żyć. Kiedyś..

Chciał powiedzieć, że kiedyś będzie mógł nauczyć Kardasjan wolkańskiego sposobu życia, ale zrezygnował. Nie chciał obciążać tego dzieciaka, tak ciężko doświadczonego, przyszłą odpowiedzialnością, nawet gdyby taka rzeczywiscie musiała kiedyś zaistnieć... Na razie chodziło po prostu o to, by znaleźć temu dziecku bezpieczny dom.

"Dziennik kapitański, data gwiezdna 59629.2. Lecimy na Vulcan. Mamy zbadać niepokojące pogłoski dotyczące działalności romulańskich agentów, a Mr Spock ma nadzieję zostawić tam kardasjańskiego chłopca, wyrwanego z romulańskiej kopalni." - Masz zamiar tak to zostawić? - głos Druena był nie tyle drwiący, co oskarżycielski. Mona wzruszyła ramionami

- Co niby mam zrobić? - spytała – Mam go błagać? Już to zrobiłam. Widzisz jakiś efekt? - Oboje jesteście dumni i to was gubi. Dwa głuptasy

- Słuchaj, może zajmij się dla odmiany swoimi sprawami, co? Druen chciał coś jeszcze jej odpowiedzieć, ale w tym momencie statkiem zatrzęsło

- To była torpeda! - krzyknął z sąsiedniego przedziału Kovalsky - Przygrzali nam! - Uwaga! Czerwony alarm do odwołania! Wszyscy na stanowiska! - rozległ się z interkomu głos Zarath

Mona wybiegła z maszynowni. Nie był to właściwy moment na załatwianie spraw osobistych, nawet najważniejszych

Dotarła na mostek w niecałą minutę

- Na miejsce, podporuczniku. - nakazał jej ostro kapitan Riker, nie patrząc na nią. Na ekranie widać było duży krążownik, przypominający jednostki romulańskie, ale o szerszej części dziobowej

- Uzbrojenie? - spytała Mona, zajmując swój fotel

- Wyrzutnie torped, działa fazerowe nowej generacji. Tarcze dużej mocy. - odpowiedział jej Jurgen, nie spuszczając oczu ze swego skanera

- Czemu nas atakują? - Cholera wie. Nie wiemy nawet, kto to. Sygnatura warp zamaskowana

- To ją odmaskuj

- Staram się, zum tausend Teufel..

- Cisza na mostku. I trochę kultury proszę - zawołał Riker - Zwrot przez prawą burtę. Maszynownia: cała dostępna moc do osłon. Wyłączyć wszystkie układy poza obroną, napędem i podtrzymaniem życia

Krążownik nawrócił i z jego dział trysnęły białawe smugi

- Manewry uchyleniowe! - zawołał kapitan. Alex Kostenko i Tuulev zacisnęli dłonie na dźwigniach ręcznego sterowania. Salwa z fazerów wroga otarła się o pancerz Von Brauna nie wywołując większych szkód

- Fazery dziobowe ognia! Załoga krążownika zareagowała na atak z niemniejszym wyczuciem. Ich statek wykonał błyskawicznyunik i niemal jednocześnie z tym manewrem uruchomił wyrzutnie torped

- Wyrzutnie, odpowiedzieć. Działonowi centralni, mierzyć w torpedy nieprzyjaciela! - zawołał Riker do interkomu. Był to rozkaz pozbawiony większego sensu, bo gdy statek pozostawał w ruchu, trafienie w lecącą torpedę było prawie niemożliwe. Torpedy miały samonaprowadzanie... ale zawsze można było spróbować. Zdarzały się szczęśliwe strzały

Jedna z torped trafiła w statek i wstrząs rzucił wszystkich na podłogę

- Czwarta tarcza deflektora padła. - zameldowała Mona z mimowolnym jękiem, gdy pozbierała się z podłogi. Boleśnie rozbiła sobie łokieć i rozkrwawiła czoło o krawędź panelu

- A oni? - Część tarczy osłabiona, sądząc ze skanu, ale niewiele nam to da.- odpowiedzial Jurgen

- Nie prosiłem o komentarz - uciął Riker - Spock, straty? - Dolne pokłady donoszą o ofiarach - odpowiedział szef ochrony z niezmąconym spokojem - Poszycie uszkodzone w pięciu miejscach, maszynownia melduje przeciek w trzecim reaktorze..

Opuścił rękę ze słuchawką. Nie dodał już, że słyszał przez nią odgłosy paniki. Kovalsky i Martinez nakazali ewakułację i odcięcie całego przedziału. Personel opuszczał w pośpiechu sekcję likwidowaniem zagrożenia miały się zająć atomaty - gdy statkiem targnęło kolejne trafienie, tym razem z działa fazerowego, znowu mierzone w maszynownię. Wróg mierzył tak, by zniszczyć - wybuch reaktorów rozerwałby Von Brauna na strzępy

- Maszynownia, raport.- zażądal Spock, nie tracąc zimnej krwi

- Sekcja odcięta - zameldował Kovalski - Nie ma dostępu do reaktorów. Xon tam został..

W interkomie coś szczęknęło i odezwał sie ledwie słyszalny głos Xona: - Wyciek chłodziwa opanowany, uszkodzony reaktor wprowadzony w stan jałowy. Kapsuły antymaterii zabezpieczone

- Dzielny chłopak, ma to po ojcu - mruknął Riker, a na głos spytał - Panie Kovalski, co z możliwościami operowania energią? - Kiepsko, kapitanie. Maszynownia jest prawie niedostępna. Reaktory odcięte, automatyka nie działa

Operatywność praktycznie zerowa

- Panie Xon, co u pana? Panie Xon.

W interkomie słychać było już tylko trzaski. Riker spojrzał na Spocka, który stal z nieprzeniknionym wyrazem twarzy, wsłuchując sie w kakofonię głosów z ręcznego odbiornika. Jak zwykle, awaria dotknęła przede wszystkim systemy komunikacyjne i oficerowie usiłowali złapać poszczególne częstotliwości na komunikatorach osobistych.

- Centrum podtrzymania życia melduje spadek wydajności o 15% - powiedziała Kesa, której udało się dostroić swój komunikator na częstotliwość tej sekcji

- Sekcja medyczna opatruje rannych. Mimo awarii urządzeń pracują efektywnie. - Abrams ponowie zaczął przestrajać swój - Sekcja naukowa w proszku. Laboratoria są w trakcie zabezpieczania. Shrass kieruje akcją

- Darnok, niech pan skieruje całą ochronę do pomocy.- polecił Spock swemu zastępcy, który bez skrępowania odpowiedział mu, że "w Pińczowie dnieje, szefie". Mimo dziesiątków lat spędzonych wśród ludzi Spock nadal nie pojmował pewnych przenośni, ale tę akurat znał, przełączył się więc na inną falę

- Znów nawracają, kapitanie - zameldował Jurgen - Będą atakować

- ODbieram sygnały wysyłane przez wrogą jednostkę do bazy - dorzuciła Zarath - Zaraz... Kapitanie, odbieram też przekaz z subnadajnika. To Enterprise E! - Przerzuć na główny - nakazał kapitan - Sternicy, manewry uchyleniowe. Dział fazerów, ognia, gdy tylko w nas wymierzą

Na głównym ekranie ukazał się Jean-Luc Picard, wyraźnie zaniepokojony

- Von Braun, co u was? - spytał stary kapitan - Potrzebujecie wsparcia? - Nic się przed nim nie ukryje.- mruknęła Kesa, nie mogąc się powstrzymać. Riker rzucił jej ostrzegawcze spojrzenie

- Atakuje nas nieznana jednostka z ciężkim uzbrojeniem. Jeśli możecie, pomóżcie, bo sami długo się nie utrzymamy

- Wytrzymajcie jeszcze parę minut. Zaraz przy was będziemy.Riker spojrzał odruchowo na Spocka, którego twarz nie wyrażała nic poza zwykłym zainteresowaniem sprawą

- Pracujcie tak szybko, jak tylko się da, ale nie kosztem bezpieczeństwa. - nakazał wreszcie.

Odsiecz nadeszła w samą porę. Po upewnieniu się, że "Von Braun 2" nie potrzebuje pomocy przy usuwaniu szkód "Enterprise-E" pomknął za oddalającymi się napastnikami, zaś załoga wzięła się do roboty. Ostrzał spowodował wiele złego - przede wszystkim zniszczył maszynownię i dział naukowy. O ile w sekcji naukowej nie spodziewano się większych problemów, o tyle z maszynownią było gorzej

Znacznie gorzej

- Nie ma dostępu do przedziału reaktorów - powiedział Kovalsky do kapitana - Wszystko zawalone żelastwem. Temperatura była taka, że część uległa stopieniu. Wiemy, że Xon przeżył katastrofę, bo meldował później o zabezpieczeniu uszkodzonego reaktora i kapsuł antymaterii... jednak potem już się nie odzywal

- Obliczyłem temperaturę, jaka panowała wtedy w przedziale. Conajmniej 80 stopni Celsjusza - dodał Martinez - Nie wiem, jaka była później. Jeśli idzie o tlen, być może jeszcze jest go dość, by mógł żyć, ale nie na pewno, i jego zawartość w powietrzyu spada

- Kiedy się tam przebijemy?- spytał Jurgen

Kovalsky pokręcił głową bezradnie. W tej części maszynowni należało zachować szczególną ostrożność i trudno było ocenić, kiedy ekipa ratunkowa dotrze do reaktorów. Mała pomyłka w obliczeniach i można było doprowadzić do wycieku antymaterii, co skończyłoby się zniszczeniem statku w mgnieniu oka

Mona cofnęła się i niemal wpadła na Druena, który chwycił ją za ramię

- Tam zaraz zabraknie tlenu - szepnął jej do ucha - Ja też zrobiłem wyliczenie. Atwaryjny zapas skończy się za dwadzieścia minut, a już teraz nie przeżyłby tam czlowiek

Mona spojrzała na niego wielkimi, przerażonymi oczami. Po raz drugi w stosunkowo niedługim czasie bała się o życie Xona i była bezradna. Druen patrzył na nią bez śladu swej zwykłej wesołości

- Można zejść do przedziału reaktora przez odgałęzienie tuby Jeffriesa - rzekł cicho - Od tej strony da sie otworzyć klapę zabezpieczającą. Mnie sie nie uda, jestem za wielki, ale ty dałabyś radę sie przecisnąć... i ściągnąć za sobą butle z tlenem. Xonowi dałoby to dodatkowe sześć godzin czasu, ale i ty musiałabyś zostać na dole. Automatyka zabezpieczeń nie otworzy klapy od wewnątrz

Dziewczyna obejrzała się na kapitana, ale Druen przytrzymał ją

- Kapitan ci zabroni. Nie wiadomo, czy Xon wogóle jeszcze żyje, reaktory wysysają powietrze, narasta podciśnienie, a promieniowanie jest na pewno powyżej dopuszczalnej granicy. Musisz sama podjąć decyzję, licząc się z konsekwencjami. Nawet jeśli przeżyjesz, możesz wylecieć z Floty

Mona spojrzała mu prosto w oczy

- Chrzanię to – powiedziała. – Gdzie są te butle? Santi skinął głową. Właśnie tego sie spodziewał i był bardzo zadowolony, że ta kapryśna primadonna nie zawiodła jego oczekiwań. Bez zbędnych słów pociągnął ją za sobą. Musieli obejść miejsce, gdzie pracowała ekipa inżynieryjna, nim dotarli do odgałęzienia tuby, o którym mówił Druen. Rzeczywiście było wąskie, za wąskie dla niego, ale Mona mogłaby się przecisnąć. Główna trudność polegała na tym, że będzie musiała zrobić to głową naprzód, a zjazd był stromy i gładki - nie było się za co złapać

Druen zniknął na chwilę, potem wrocił, niosąc dwa aparaty tlenowe i dwa kombinezeny Yatesa

Gładkie, przylegające do ciał, chroniły i przed promieniowaniem i przed nad-i podcisnieniem, ma się rozumieć, tylko do pewnego stopnia

- Weź to - powiedział podając jej jedno i drugie - Związałem wszystko razem, możesz więc nie obawiać się, że zgubisz. Jeden dla ciebie, jeden dla Xona. I trzymajcie się tam oboje

Mona pocałowala go w policzek, owinęła sobie sznur, wiążący cenny ładunek, wokół nadgarstka, i wpełzła do wąskiej, nieoświetlonej rury.

"Dziennik pokładowy, melduje pierwszy oficer Maurik. Dzięki pomocy USS Enterprise i kapitana Picarda jestesmy bezpieczni. Szacunkowy czas napraw dwa miesiące. Ekipy inzynieryjne próbują odblokować maszynownię i przedział reaktorów. W środku wciąż przebywa więzień... – komputer, cofnij zapis – przebywa członek załogi, pan Xon, któregozimnej krwi i szybkiemu działaniu zawdzięczamy nasze istnienie. Uwięziony w zablokowanej sekcji zdołał opanować awarię chłodzenia, zabezpieczyć uszkodzony reaktor i nie dopuścić do wycieku antymaterii. Nie ma jednak żadnych logicznych przesłanek, by sądzić, że jeszcze żyje." Mona przeciskała się wąskim tunelem tuby, czując, jak powoli opanowuje ją klaustrofobia. Jedynie świadomość tego, że ten osobliwy korytarz prowadzi do pomieszczenia, w którym leży Xon, być może jeszcze do uratowania, dodawała jej odwagi. Dotarłszy do klapy naparła na nią ramieniem. Klapa ustąpiła, i Mona spadła z wysokości dwóch metrów na podlogę maszynowni. Klapa zamknęła się za nią automatycznie. Gdyby Mona nie była tak wygimnastykowana, potłukłaby się poważnie, a i tak do drobnych obrażeń odniesionych podczas ostrzału doszło jej kilka siniaków

Wstała z pewnym trudem. Przedział był zalany czerwonym światłem awaryjnym, było w nim wściekle gorąco i duszno. Mona założyła śpiesznie maskę i z przyjemnością odetchnęła czystym powietrzem z butli. Następnie zdjęła ubranie i naciągnęła na siebie kombinezon. Sieć sensorowych czujników zabrzęczała cichutko, niwelując podciśnienie. Dopiero teraz dziewczyna przypięła butlę z tlenem do pleców i rozejrzała się w poszukiwaniu Xona

Zobaczyła go dopiero po chwili. Leżał za konsolą trzeciego reaktora, bezwładny i nieruchomy. Przypadła do niego, szukając pulsu i odetchnęła, czując pod palcami słabe, niepewne uderzenia. Założyła maskę na twarz Xona, odkręciła zawór i zaczęła ściągać z nieprzytomnego drelich mechanika. To było łatwe, ale przy zakładaniu na bezwładne ciało kombinezonu Yatesa Mona musiała wytężyć wszystkie siły. Gdy wreszcie dociągnęła wszystkie zabezpieczenia, musiała usiąść na chwilę i wyrównać oddech. Teraz oboje byli bezpieczni, na jakieś sześć godzin. Tyle powinno starczyć ekipie inżynieryjnej na przedostanie się do tego przedziału bez ryzyka wywołania wybuchu

Xon poruszył lewą ręką, potem głową. Jego oczy, widoczne za okularami maski ochronnej, otwarły się, wpierw półprzytomne, potem odzyskały ostrość spojrzenia. Popatrzył na Monę w niemym zdziwieniu. Maska była szczelna, nie mogli do siebie przemówić, ale zobaczyła, że poznał ją od razu.Był zdziwiony, chyba nawet zły, ale oczekiwała tego. Żałowała, że nie może do niego przemówić, powiedzieć, jak bardzo jest dla niej ważny. Mogła tylko patrzeć.

Nagle Xon uniósł rękę. Opuszkami palców odszukał szczelinę między maską a kapturem kombinezonu i dotknął jej skroni. Nigdy dotąd nie próbował tego robić, nie wiedział nawet, czy potrafi. Tak mało było w nim wolkańskiej krwi... Jednak po chwili Mona poczuła ten unikalny dreszcz, zawsze towarzyszący mind-meld. Bez zastanowienia uniosła dłoń. Nie robiła jeszcze czegoś takiego, ale instynktownie odszukała właściwe punkty na skroni Xona. Czegoś takiego nie oczekiwała. Nie przypuszczała nawet, że jest do tego zdolna. Zwykle to Maurik "podłączał się" do jej umysłu, ona nigdy nie odważyła się na takie próby, wzdragała się przed wejściem do cudzego umysłu To dlatego wrażenie, które odniosła, było zupełnie niespodziewane: tak jakby ich świadomości wyrwały się nagle z ciał i splotły w nierozerwalną całość w jakiejś innowymiarowej, niedostępnej dla nikogo innego przestrzeni.

- Ile wam zostało? - Jeszcze jakieś trzy, cztery godziny

- Świetnie. A nie moglibyście pracować jeszcze wolniej? Arana, która jakimś cudem wyrwała sie na parę minut z ambulatorium, z trudem powściągała złość na widok miernych postępów ekipy inżynieryjnej. Wiedziała już od Druena, że Mona zeszła na dół i ze zdenerwowania nie mogła ustać w miejscu

- Co nagle to po diable, mała - odpowiedział jej flegmatycznie Kovalski - Nie chcę, żebyśmy skończyli w kuli ognia. Mnie możliwość śmierci wcale nie rajcuje.

- Dlaczego mnie nie zawiadomiłeś? Ja mogłam zejść. - fuknęła Arana na Druena

- Daj spokój, to chłopak Mony - odezwała się Kesa - Nie dziwię się, że chciała tam pójść. Wracaj do ambulatorium, bo Torvin się wścieknie, jak zobaczy, że cię nie ma. Zawołam cię, gdy zaczną docierać do reaktorów, obiecuję. Tylko weź wtedy ze sobą sanitariuszy

Kesa została odkomenderowana przez Rikera do nadzorowania akcji w maszynowni i zalezało jej natym, by jak najszybciej wyprawić Aranę z powrotem na górę. Lubiła ją, ale w takich sytuacjach jak ta bywała okropna - wprowadzała dodatkowy stres i sytuacja, która była trudna, robiła się nie do zniesienia. Taka już była

Arana rzuciła jej znękane spojrzenie, ale posłuchała bez słowa. Była żołnierzem i w tym momencie uznawała w Kesie dowódcę odcinka. Poza tym, w ambulatorium czekało ją mnóstwo pracy - było wielu rannych, niektórzy naprawdę ciężko. Ten, kto ostrzelał statek, chciał go zniszczyć i nie myślał brać jeńców. Gdyby nie interwencja "Enterprise", pewnie by mu się udało

Zajmując się pacjentami cały czas myślała o tym statku. To był już model, określany jako "F", ale Gwiezdna Flota najwyraźniej nie potrafiła rozstać się z tą historyczną nazwą, która nosił pierwszy statek klasy Constitution, dany pod dowództwo Robertowi Aprilowi. Kapitan Kirk był dopiero trzeci w kolejce, choć zapisał się najchlubniej ze wszystkich. Potem nadawano tę nazwę kolejnym statkom... Była jakby talizmanem... I zawsze USS Enterprise był najlepszym statkiem we Flocie

Zdawało się jej, że upłynęły całe wieki, nim zabrzęczał komunikator

- Lil, pozwól do maszynowni z ekipa - zabrzmiał w odbiorniku głos Kesy - Dotarliśmy do nich. Oboje żyją, ale z Xonem jest raczej kiepsko

Raczej kiepsko... należało powiedzieć, że bardzo źle, przynajmniej na pierwszy rzut oka. Pobieżny skan ujawnił oparzenia plazmą, początkową fazę choroby popromiennej i szok, ale jednocześnie zastanawiająco wysoki poziom endorfin w mózgu. Na razie Arana nie chciała tego komentować, zajęła się więc Moną. Po wstrzyknięciu odrobiny środka pobudzającego dziewczyna szybko odzyskała świadomość, zaś Arana nawet nie musiała robić skanu, by wiedzieć, że i ona jest w tym momencie "idiotycznie szczęśliwa", jak stwierdziła z przekąsem dr Hazral, nim znikła za drzwiami. Jej piękne oczy błyszczały jak drogie kamienie, mimo że, jak Arana dobrze wiedziała, w tych warunkach raczej nie mogło dojść do niczego poważnego

- O nic nie pytam. - powiedziała, podając Monie zastrzyk witaminowy i zabierając się do opatrywania jej skaleczeń. Przyjaciółka uśmiechnęła się do niej tak słodko, że starczyło to za całą odpowiedź. W tym uśmiechu było wszystko

- Po skończonym opatrunku podporucznik Schaff ma udać się do kapitana - powiedział dr Hazral, wsadzając głowę w drzwi - Włącz komunikator, Lilias, nie jestem tu chłopcem na posyłki

- Dałabym się oszukać.- warknęła w jej stronę Mona. Nie mogła znieść aroganckiej lekarki, z pełną wzajemnością

- Nie pozwolę się sprowokować taniej podrywaczce. - odpaliła dr Hazral wyniośle - Z przyjemnością będę obserwować, jak wykopią twój żałosny tyłek z tego statku

- Wzajemnie

- Melody, wracaj! - krzyknął z głębi ambulatorium Torwin i lekarka wybiegła, rzucając Monie ostatnie złe spojrzenie

Arana parsknęła tłumionym śmiechem. Doktor Hazral nie było osobą konfliktową, ale jak już kogoś już nie lubiła, to dążyla do kłótni nie bacząc na okoliczności

- Ignoruj ją. - poradziła przyjaciółce

- Ach, co mnie ona obchodzi. - westchnęła Mona. Nie obchodziło ją teraz nawet to, co może jej powiedzieć kapitan, albo i Maurik. Xon był uratowany, a ona... ona wiedziała już na pewno, co on do niej czuje.

- Duże macie straty? - spytał kapitan Picard ze współczuciem. Stary przyjaciel wydał mu się zmęczony do ostatnich granic i dziwnie zniechęcony

- Dość duże. Dowiedziałeś się czegoś o tym krążowniku? - Cóż, bez wątpienia romulański. Moi łącznościowcy przechwycili komunikat do ich bazy, i zdołali go częściowo odkodować. Jesteśmy prawie pewni, że za tym atakiem stoi kapitan Sela. A to nie znaczy nic dobrego. Meldowałem dowództwu, ale wiesz, jak to jest: racje dyplomatyczne przeważają nad wojskowymi

Powtarzają mi, że to musi być pomyłka lub wybryk pojedynczego maniaka, a pokój jest trwały. Ty i ja wiemy, co o tym myśleć, ale ich nie przekonamy, póki nie rozgorzeje otwarta wojna

Riker przeszedł się wolnym krokiem po swym gabinecie. Ogarnęło go silne poczucie deja vu.Właściwie nigdy nie ufał Romulanom, więc ta cała sytuacja nie była dla niego zaskoczeniem, a jedynie napawała goryczą. Gdyby miała wybuchnąć nowa wojna, byłoby to nieszczęściem dla wielu światów. Romulanie nie mieli takich skrupułów

- Co robić? - mruknął z przygnębieniem

- Robić? Co niby moglibyśmy zrobić?Ja i ty, Will, możemy jedynie czekać .A przy okazji starać się przeżyć, wczym Romulanie będą nam przeszkadzać, ile sił

- A co z tą druga sprawą? - Z Terra Prime? To jeszcze trudniejsze. Ich planeta jest suwerenna, a ostatnio zmienili jej nazwę na Terrabis. Rozumiesz, Terra Bis. Głoszą pogląd, że niedługo zaroi się tam od uciekinierów z Ziemi, no i tak dalej. Kto ich wie, może mają rację. Jeśli Romulanie zaczną otwartą wojnę i zaatakują Ziemię..

Stary kapitan zamilkł na chwilę. Ostatnio coraz częściej snuła mu się po głowie apokaliptyczna wizja Ziemi, zniewolonej przez Romulan i ich sojuszników. Najgorsze, że nie wiadomo, kim są ci sojusznicy, bo że jacyś są, tego domyślał się od dawna. Romulanie nie ryzykowaliby takiej operacji w pojedynkę.

- Wiele rzeczy się zmieniło - podjął po chwili - Zastanawiałeś się czam, czemu twój statek, choć ma wszelkie parametry Galaxy, jest o ponad połowę mniejszy? Jest jakby nową klasą, Galaxy w wersji mini? To dlatego, że seria, z której pochodzi, została zaprojektowana na potrzeby operacji wojskowych, wymagających większej ilości jednostek. Jak dotąd Galaxy jest najlepszą klasą uniwersalną, więc twój Von Braun może działać w misjach pokojowych i w razie czego dołączyć do flotylli podobnych mu statków jako jednostka bojowa. A w warunkach wojennych flotylla może okazać się bardziej efektywna niż jeden wielki krążownik, dlatego zaczęto produkować statki takie jak Von Braun 2

- Właśnie... dawno miałem spytać, dlaczego "2", a nie "A", zgodnie z tradycją? - Po to, by zaznaczyc, że nie mamy tu doczynienia z kontynuacją tradycji, jak w przypadku Enterprise... no i dlatego, że należy do wspomnianej flotylli. Von Braun 3 i Von Braun 4 opuściły już dok. Być może niedługo przyjdzie czas na wspólne manewry

- Więc jednak ktoś na górze liczy się z wojną

- Tylko nieoficjalnie. Oficjalnie nikt tego tak nie nazywa. Ot, po prostu zamiast jednej ogromnej landary zbudujemy trzy mniejsze i zbadamy dzięki temu większy obszar niezbadanej dotąd przestrzeni..

Kapitan Picard przetarł czoło dłonią. Wiele by dał, żeby jego przeczucia i leki okazały się demencją starczą lub neurozą sytuacyjną, ale to już nie zależało od niego

- Will, bądź gotowy do walki, w dzień i w nocy - dokończył - Na widok każdego statku stawiaj osłony, i nie ufaj nikomu, póki go nie sprawdzisz. Może dzięki temu ocalisz statek i załogę, bo na merytoryczne działania naszego dowództwa raczej nie ma co liczyć.

"Dziennik medyczny, melduje podporucznik Lilias Arana. Pan Xon dochodzi do siebie

Jego obrażenia nie są tak poważne, by zagrozić jego życiu, jednak wyłącznie dzięki akcji Mony Schaff, która z narazeniem życia przedostała się do maszynowni i założyła mu kombinezon ochronny."

Arana czuwała przy biołóżku Xona, obserwujac odczyty tablicy kontrolnej. Mimo że doktor Rojas został zdemaskowany, wciąż obawiała się, że mógł mieć pomocnika, może nawet kilku. Umówiła się z de Soto, któremu ufała najbardziej z całego średniego personelu, że będą się zmieniać co dwanaście godzin, póki nie zacznie działać system monitoringu i ochrony personalnej. Tak było bezpieczniej

Popatrzyła na Xona. Gdy tak leżał bez przytomności, wyglądał inaczej. Nie było widać zwykłego mu wyrazu wyniosłości, zimnego egoizmu, teraz była to twarz cierpiącego człowieka. Teraz można go było nawet lubić, co zwykle wydawało się niemożliwe. kilka godzin temu ubłagała dr Hazral, by nie mówiła Xonowi, gdy ten zostanie wybudzony, że być może dojdzie u niego do degeneracji nerwów wzrokowych pod wpływem promieniowania i urazu termicznego. Jeśli to się stanie, będzie czas pomyśleć, co robić, a jeśli nie, to tym lepiej. Niech Xon nie doświadczy przynajmniej tego jednego - lęku, który stałby się jego udziałem po otrzymaniu takiej wiadomości

Poprzedniej nocy spędziła wiele czasu na rozmowie ze Spockiem. Spytała go wprost - co robią Wolkani w takiej sytuacji? Co robią Klingoni, Romulanie, Kardasjanie, to wiedziała. Ale Wolkanie? - To bardzo trudne - odpowiedział jej Spock - W przypadku kalectwa niekompensowalnego prawie każdy Wolkanin wybiera śmierć i zawsze tak było. Kłopot w tym, że wielu z nas odrzuca protezowanie tego, co zostało utracone, z poczucia godności osobistej. Można powiedzieć, że nie jest logiczne rezygnowanie ze wszystkiego w przypadku utraty, powiedzmy nogi lub ręki. Jednak w tej sprawie logika zawodzi. Liczy się godność, godność bycia Wolkaninem.- Logika to funkcja umysłu, a ten nie mieści się w rekach czy nogach

- To prawda, ale też ta logika sprawia, że decyzja należy niepodzielnie do pacjenta. Ma prawo żyć, ale ma też prawo umrzeć. Jeśli wskutek choroby nie może sam odejść, choć tego pragnie... zawsze ktoś mu pomoże. Są odpowiednie aparaty, które podłącza lekarz, ale uruchamia pacjent, hasłem. My szanujemy wolność osobistą, a jak to możliwe bez poszanowania własności prywatnej, jaką jest nasze ciało? - Więc nie powstrzymasz Xona, jakby co? - Nie, nie powstrzymam. Będę go przekonywał, ale go nie powstrzymam. Będę go opłakiwał, lecz to on podejmie decyzję

Xon pogodziłby się z kalectwem, wiedziała o tym, ale nie z tym, że będą się nad nim litować, nawet gdyby ta litość istniała wyłącznie w jego wyobraźni. Był dumny, a po tym wszystkim, co go spotkało, nie zniósłby dodatkowego upokorzenia. Oby jakoś go to ominęło

Odczyty na tablicy drgnęły i podpełzły odrobinę w górę, a Xon otworzył oczy. Jego spojrzenie, początkowo bezmyślne i zamglone, po chwili nabrało ostrosci. Spieczone usta poruszyły się, Arana odczytała z nich jedno słowo: - Mona..

- Mona nie może teraz przyjść - powiedziała spiesznie - Nic się jej nie stało, ale ma areszt za złamanie przepisów. Nic poważnego, tylko trochę posiedzi. Niech pan nic nie mówi, ma pan poparzone drogi oddechowe

Zwilżyła szpatułką wargi Xona. Wiedziała, że dręczy go pragnienie, ale póki co nie mógł pić, musiały mu starczyć kroplówki. W każdym razie, nic nie wskazywalo na to, by jego oczy odniosły zapowiadane uszkodzenia - sposób, w jaki patrzył, nie sugerował trudności z widzeniem

- Niedługo poczuje się pan lepiej - zapewniła go - Póki nie ruszy system monitoringu medycznego, będę dyżurować przy panu na zmianę z de Soto. Sprawdzamy wszystko, co pan dostaje, na wszelki wypadek

Będzie pan teraz czuwał? Xon przytaknął ruchem powiek. Chciał powiedzieć, że jest mu dużo lepiej, choć fizycznie czuł się fatalnie. Jednak jakiś wielki ciężar spadł mu z serca i zaczął dostrzegać odległą drogę w czarnej przestrzeni, którą stało się jego życie. Coś zaczęło rysować mu się w wyobraźni, coś, czego powinien się trzymać, plan...

Monie dopiero po kilku dniach udało się odwiedzić rannego Xona. Sama nie wymagała leczenia i po krótkiej obserwacji została zwolniona z ambulatorium... niemal prosto na dywanik u kapitana. Jednak ku swojemu zdziwieniu nie została surowo ukarana za swój czyn, po części dlatego, że Riker i Maurik w gruncie rzeczy nie chcieli jej karać, a po części, bo brakowało po prostu „paragrafu”. Mona nie złamała bezpośredniego rozkazu, nie naraziła na niebezpieczeństwo nikogo poza sobą, nie okazała niesubordynacji. Z drugiej jednak strony dowódcy musieli jakoś zareagować na jej samowolę, skończyło się zatem na 3 dniach brygu za „złamanie przepisów akcji ratunkowej”, choć, jak zauważył zgryźliwie Riker już po jej wyjściu, gdyby się tych przepisów trzymała, to Xona z pewnością uratować by się nie udało

Mona wykorzystała ten czas na przemyślenia. Połączenie jaźni z Xonem było dla niej niezwykłym, unikalnym doświadczeniem. Mimo późniejszych prób nie udało jej się tego powtórzyć ani z Kesą ani z Maurikiem. Nie potrafiła ze swej strony nawiązać połączenia, nawet gdy Maurik lekko jej w tym pomagał. Musiała też przyznać, że nie przeżyła podobnego odczucia nigdy, ani podczas połączenia jaźni ani w żadnej innej sytuacji

Przez te kilka chwil, zanim oboje zemdleli z wysiłku, miała wrażenie, że znaleźli się w innym świecie, w którym nie ma nic poza nimi. Czuła to, co Xon, myślała to, co on, wiedziała to, co on. Teraz nie miała już wątpliwości co do jego uczuć i dawało jej to spokojną pewność siebie. Wiedziała już, co robić

Xon leżał w tym samym boksie, co poprzednio. Jak zauważyła w swoim stylu Arana, za taką częstotliwość odwiedzin w ambulatorium, Xon mógłby sobie zasłużyć na kartę stałego klienta. Nawet biołóżko było to samo

Mona wślizgnęła się cicho do środka i usiadła przy nim. Xon obudził się i popatrzył na nią z pomieszaniem radości, złości i rezygnacji

- Wiem, że masz poparzone płuca i nie możesz mówić – powiedziała kładąc mu delikatnie rękę na policzku. – To dobrze, bo gdybym jeszcze raz usłyszała o litości, to bym cię wywlekła z tego łóżka i wyrzuciła przez śluzę. A tak nie będziesz mi przerywał, tylko spokojnie wysłuchasz, co mam ci do powiedzenia

Xon popatrzył na nią zdziwionym wzrokiem. Nie spodziewał się takich słów ani takiego tonu. Był przygotowany na jej krzyk, na łzy i wypominania, ale nie na tę spokojną determinację w jej głosie.- Xon, kochałam cię, gdy byłeś oficerem, i kocham cię teraz. Wiem, że ty też mnie kochasz. I wiem tak samo jak ty, dlaczego doszło do tego wszystkiego. I rozumiem cię. I chcę być z tobą bez względu na wszystko, bo tylko z tobą moje życie ma sens. Ale nie zmuszę cię, żebyś ty też tego chciał. Xon, to nie może tak dłużej trwać. Musisz sam zdecydować, co wolisz: moją miłość czy swój upór. Jeśli teraz, tutaj nie pokażesz mi, że tobie też zależy, to odejdę na zawsze. Wyjdę przez te drzwi, a potem pójdę prosto do Maurika z prośbą o natychmiastowe przeniesienie... i nigdy już mnie zobaczysz. Nigdy. A teraz wybieraj

Mówiła powoli, zdecydowanym głosem, jak człowiek, który ma pewność, dokąd zmierza i nie obawia się już, co może go spotkać po drodze. Xon odwrócił wzrok. Gdyby płakała, prosiła, pewnie byłoby mu łatwiej ją odepchnąć. Jednak ta chłodna desperacja w jej głosie sprawiała, że nie wiedział nagle, jak zareagować, nie zrobił zatem nic

Mona wstała i powiedziała zrezygnowanym tonem: - Rozumiem. Żegnaj

Odwróciła się w stronę drzwi i w tym momencie poczuła, jak Xon zacisnął zimne palce wokół jej nadgarstka tak mocno, że aż ją to zabolało. Spojrzała na niego i w jego oczach wyczytała prośbę, jakiej z pewnością nie wypowiedziałby głośno. Nagle Xon przyciągnął ją do siebie gwałtownym ruchem i z całej siły pocałował w usta. A Mona poczuła się, jakby obudziła się z długiego złego snu.

"Dziennik pokładowy, data gwiezdna 59635.1. Melduje pierwszy oficer Maurik

Maszynownia działa sprawnie, wszelkie uszkodzenia usunięto w stopniu umozliwiajacym normalną pracę. Trzech spośród rannych zmarło mimo wysiłków lekarzy. Pozostali dochodzą do zdrowia. Od pięciu godzin eskoruje nas statek wolkańskich sił obronnych

Wolkańska Centrala Kosmiczna zaproponowała nam dokonanie napraw w jednym doków miejscowej stoczni kosmicznej," Druen już przysypiał, gdy usłyszał na korytarzu kroki. Ktoś szedł bardzo cicho, ale Wolkanie mają czuły słuch. Druen szybko rozpoznał ten nerwowy sposób poruszania się – to bez wątpienia była Mona

Niemal słyszał szelest jej jedwabnej bielizny. Domyślał się, po co tu przyszła i nadstawił mocniej uszu

Tak, jak się spodziewał, dziewczyna wstukała kod otwierający drzwi do kwatery Xona. To miejsce tylko z litości można było nazwać kwaterą, a nie celą. Była to nora jeszcze mniejsza i jeszcze bardziej obskurna niż – też przecież tylko tak zwana – kwatera Druena. Zza ściany rozległy się rychło ciche szepty, westchnienia i przytłumione jęknięcia nie pozostawiające wątpliwości co do tego, co się tam dzieje. Skrzypnęło łóżko, a po chwili na całą maszynownię rozniosło się gromkie: - Och... och... och... Xon!!! Druen nakrył się poduszką na głowę. Zapowiadała się ciężka noc. Nagle dotkliwiej niż dotąd odczuł swoją samotność na tym statku. Tyle tu było dziewczyn i żadna go nie chciał.. lub raczej, żeby być uczciwym, nie chciała go ta jedna i to właśnie było okropne. Niegdy nie przypuszczał, że zakocha się w takiej chłopczycy jak Arana, która na dobrą sprawę nawet nie była ładna - no dobrze, brzydka też nie była, ale przecież nie wyróżniała się niczym, a swoich atutów nawet nie starała się podkreślić. Czemu tak bardzo zaprzątnęła jego uwagę, a nie któraś z pięknych Deltanek? Przy takim słuchowisku nie zaśnie, wiadomo. Wstał, i nie kłopocząc się swym niekompletnym strojem udał się do głównej mesy. Tylko on jeden pozwalał sobie na paradowanie po statku w samych legginsach, a jedynym ustępstwem z jego strony było to, ze unikał wtedy kapitana i Pierwszego

- To moje cialo, cóż bardziej naturalnego? - mawiał, gdy ktoś zwracał mu uwagę. To był cytat z jakiejś książki, czytanej w dzieciństwie - merytorycznie sluszny, ale po to, by wykazać Druenowi nieobyczajność jego postępowania, niezależnie od cytatow literackich, trzebaby podjąć z nim dyskusję, na co nikt nie miał ochoty. Młody santi był bardzo inteligentny i umiał argumentować tak, że w końcu nie zostawało ludziom nic innego, jak machnąć ręką na dysputę

- Jest pan nieopanowany, niezrównoważony i nieobyczajny na dobitkę. - powiedział kiedyś Maurik, gdy złapał go biegającego po korytarzu w samych slipach i boso

- Jestem po prostu wielbicielem natury. - odpowiedział mu Druen, bynajmniej niespeszony, i został ukarany aresztem domowym. No ale teraz Maurik był na mostku i nikt nie zwracał uwagi na półnagiego Druena. Załoga statku dawno już do niego i jego wybryków przywykła.Przy stoliku w kącie Wolkanin dostrzegł Aranę. Mała medyczka siedziała, kończąc porcję spaghetti z mięsnym sosem. Wyglądała na zmęczoną i smutną, ale na widok Druena ożywiła się nieco

- Siadaj - powiedziała przyjaźnie - Cóż to, nie możesz spać? - Spałbym, gdybym mógł. Niestety, przez ścianę mam zakochanego Romulanina, którego odwiedza pewna oficer bez zahamowań

Arana parsknęła tłumionym śmiechem. Druen usiadł naprzeciwko niej i zamówił kanapkę z masłem i selerem naciowym. Mimo że odrzucał wolkański styl życia, był wegetarianinem - podobnie jak wszyscy santi. Twierdzili, że w mięsie zawarte są te substancje, które powodują niestabilność emocjonalną i niewątpliwie coś w tym było

- Zrobiłaś to, co mówiłem? - spytał między jednym kęsem a drugim

- Owszem - Arana skinęła glową i odsunęła talerz - Wiem, że sam chciałeś dobrać się do tych akt, ale nie wiedziałbyś, czego szukać, bo nie było cię z nami na starym Von Braunie. Ja wiedziałam. Wyszukałam jedną jedyną informację, co do której mogły powstać wątpliwości. Była nielogiczna, gdyż nie miała przyczyn ani konsekwencji. Tuż przed wyruszeniem w nasz rejs szkoleniowy Xon został wezwany przez pewnego dyplomatę, niewiele wówczas znaczącego. O czym rozmawiali, nie wiadomo, gdyż dziwnym zbiegiem okoliczności system rejestracji rozmów uległ wtedy chwilowej awarii

- No i? - No i to, że ten dyplomata jest obecnie prezydentem Federacji. To wątły trop, ale jedyny, jaki mamy

Druen zamyślił się, pogryzając kanapkę. To rzeczywiście mógł być trop, ale czego właściwie? Xon nie powie, o czym rozmawiali, prezydent tym bardziej, poza tym jaki wpływ mogła mieć jedna rozmowa sprzed ponad dziesięciu lat na to, co wydarzyło się na Syxtas? - Trzeba wysłac komunikat do prezydenta - rzekł wreszcie - Gdybyś zdobyła jego koordynaty, mógłbym ominąć zabezpieczenia, ale depesza musi być krótka. Dziesięć słów max

- Damy radę się zmieścić. Do prezydenta nie może pisać każdy, komu się chce, ale jeśli rzeczywiście ominiesz zabezpieczenia, zredaguję informację

Dziewczyna urwała, gdyż do stolika podszedł Do'Mok ze Shrassem. Dwa dni temu dowództwo zgodziło się na jego tymczasowy przydział do sekcji medycznej Von Brauna. Jako dobry lekarz o rozległej wiedzy mógł się przydać, a nic w dostępnych aktach nie wskazywało na to, by miał stanowić jakiekolwiek zagrożenie. Zresztą rzeczywiście nie był groźny w żaden sposób, a jak na Ferengi był nawet miły. Nie interesował się zyskiem, i to pewnie powodowało, że swoi go nie szanowali ani też nie cenili. W załodze Von Brauna szybko zdobył uznanie i sympatię, co było dla niego wyraźną nowością. Andoriański oficer naukowy chętnie z nim pracował przy syntezie leków i korzystał z jego wiedzy we własnej pracy, a że zawsze był życzliwy z natury, zaprzyjaźnili się szybko. Tyle, że przy Do'Moku Arana nie mogła mówić wszystkiego tego, co powiedziałaby bez niego

- Ty tu o tej porze? - spytał Shrass z odrobiną złośliwości, krzyżując swe antenki w sposób, który oznaczał, że jest w wesołym nastroju - A gdzie twój staruszek o spiczastych słuchawkach? - Spock siedzi w holodeku. Ma swój specjalny program, do którego nikt inny nie ma dostępu i spędza tam niektóre noce. Zwłaszcza, gdy ja mam dyżur, a on akurat nie ma

- To dziwne, że cię ze sobą nie zabrał

- Każdy potrzebuje odrobiny prywatności

Do'Mok słuchał tej wymiany zdań, jedząc łapczywie coś, co trudno było określić w ludzkim języku, a co wziął właśnie z replikatora. Wciąż nie do końca rozumiał ludzi i inne rasy, i obserwacja ich była dla niego prawdziwie zajmująca czynnością

- A, prawda - przypomniał sobie Shrass - Wiecie, że Enterprise dostał się w krzyzowy ogień i zostały z niego szczątki? - Skąd wiesz?! - krzyknęła Arana, upuszczając widelec

- A jak ci się zdaje, różowa panienko? Od Zarath. Oficjalnie nie wiadomo, kto strzelał, ale nieoficjalnie..

- Romulanie - dokończył posępnie Druen - Tego właśnie trzeba Xonowi. Jakby nie miał dość problemów

- Od kiedy z ciebie taki kumpel Xona? - Od nikąd. Mieszka przez ścianę, pracujemy razem... nic do niego nie mam. Czemu miałbym mu źle życzyć? - Ponad tysiąc osób załogi - Arana wciąż nie mogła się pozbierać - Nikt nie ocalał? - Nic o tym nie wiadomo.Słyszałem, jak kapitan nakazał zmianę kursu. Nie lecimy na Vulcan. Musimy sprawdzić miejsce ostrzału. VSS Tuvok będzie nam towarzyszyć

Jak zwykle, cały statek dowiedział się o treści tragicznego komunikatu szybciej, niż kapitan zdołał powiadomić kadrę oficerską. Tym razem nie było w tym winy Zarath, gdyż zastępowała ją Alex Kostenko, a ona nie plotkowała. Prawdopodobnie zawinił wewnętrzny podsłuch na łączach - rzeczzwykła na statkach Gwiezdnej Floty, choć wstydliwie ukrywana. Tragedia Enterprise'a poruszyła każdego na pokładzie. Nawet ci, którzy nie mieli w ponad tysiącosobowej załodze nikogo znajomego, uważali ten statek za rodzaj pomnika Federacji, a wszystkich, którzy nim latali, za swoją daleką rodzinę

- Może to jednak nie oni, Mr Spock. - powiedział Abrams, gdy przeglądali razem niekończące się dane

Stary Volkanin spojrzał na niego krótko

- Statek klasy Galaxy został zniszczony. Załoga zginęła na posterunku - odpowiedział chłodno - Co za różnica, czy był to Enterprise, czy inny? I tak to wielka tragedia. Niewyobrażalna strata, poruczniku

Abrams zamilkł. W zasadzie zgadzał się z tym punktem widzenia, ale na Enterprise miał dwóch przyjaciół, znał łącznościowca - miłą dziewczynę, z którą spotkał się kilka razy, nim przydzielono go na Von Braun 2. A kapitan Picard? Z całego serca pragnął, by jednak był to inny statek

Z punktu widzenia taktyki lot do miejsca zdarzenia był conajmniej nierozważny - ich własny statek był w trakcie prowizorycznej naprawy uszkodzeń, a maszynownia, jak dosadnie stwierdził Tom Kovalsky, była jedynie "pospawana na olaboga". To, że wszystko działało, a statek wogóle jeszcze istniał, było bezsprzeczną zasługą Xona, którego szybkie działanie zabezpieczyło reaktory krzyżowe przed przegrzaniem. Maurik, nikomu o tym nie mówiac, rozpoczął własne, prywatne śledztwo, gdyż nielogicznym wydał mu się fakt, gdy ktoś tak zdegenerowany, by zdradzić swoich, ratował tych, co go upokorzyli, sam pewien własnej nieuchronnej śmierci. To było niespójne z punktu widzenia czyjejkolwiek psychologii, nie tylko Ziemian czy Romulan. Nawet Wolkanin pełnej krwi - skoro byłby już zdrajcą - mógłby się na to nie zdobyć. Maurik zabrał się za studiowanie akt Xona na nowo i dużo wnikliwiej

Na razie jednak sprawę Xona przesłoniła sprawa Enterprise-F

"Dziennik pokładowy, data gwiezdna 59640.2. Kapitan William T. Riker. Lecimy na miejsce tragedii najnowszego Enterprise. VSS Tuvok leci za nami. Wolkański kapitan uważa, że logiczne będzie sprawdzić, czy ktoś nie przetrwał ostrzału, obowiązuje nas jednak stan podwyższonej gotowości. Mimo braku odczytów, obawiamy się jakiegoś zakamuflowanego wroga. W końcu, jeśli wiadomość się potwierdzi, ktoś musi być za to odpowiedzialny." Mona nie miała pojęcia o świeżo ogłoszonym alarmie ani tym bardziej o jego powodach. Idąc do maszynowni wyłączyła komunikator, a interkom rzadko działał w tak silnym polu magnetycznym. Gdy obudziła się tradycyjnie o czwartej rano, spostrzegła ze zdziwieniem, że Xon również nie śpi. Leżał na plecach z rękami założonymi pod głową i patrzył w sufit. Mona wtuliła się mocniej pod jego ramię. Łóżko było ciasne, twarde i niewygodne, ale ona i tak czuła się jak w raju

- Kochanie – usłyszała głos przy swoim uchu. – Co teraz będzie? - A co ma być? – mruknęła sennie. – Będziemy razem, tak po prostu

- Będziesz tu przychodzić? Czy może zamieszkasz ze mną w tej celi? Mona uniosła się gwałtownie na łokciu i spojrzała mu w oczy. Nagle przestało jej być jak w raju

- Nie zrozum mnie źle – powiedział Xon miękko widząc jej zaniepokojenie. – Cieszę się, że tu jesteś. Ale przecież nie możesz tak żyć. Zasługujesz na lepszy los

- Xon, błagam, przerabialiśmy to już. Nie chcę lepszego losu, chcę być z tobą

- Mona, spójrz wreszcie prawdzie w oczy. Jestem zdrajcą i więźniem. Pozostanę tutaj przez długie lata, może nawet do końca życia. Nie mam prawa wymagać, żebyś była tutaj ze mną

- To jest mój wybór. Zresztą – Mona usiadła na łóżku – być może nie wykorzystaliśmy jeszcze wszystkich możliwości. Może uda się przenieść cię na Ziemię albo na Vulcan. A ja pójdę za tobą wszędzie... jeśli tylko mi na to pozwolisz

- A poszłabyś ze mną... na Romulus? – spytał powoli Xon

Mona poczuła, że robi się jej zimno. Na wspomnienie romulańskiego więzienia zadrżała raptownie i zwinęła się w kłębek, jakby chciała się ukryć przed niewidzialnym ciosem. Zacisnęła powieki i wyszeptała: - Tak, Xon, poszłabym z tobą nawet na Romulus

Xon przyciągnął ją do siebie i położył jej głowę na swojej piersi

- Ćśśś... Już dobrze, już... Chodź tutaj... – szeptał gładząc ją po ramieniu miarowymi ruchami, póki się nie uspokoiła. – I tak się tam nie wybieram. Chciałem tylko wiedzieć.Po chwili poczuł, jak jej ciało mięknie mu w ramionach, a jej oddech staje się coraz bardziej spokojny i miarowy. To prawda, nie wybierał się na Romulus. Ale jeśli jednak... jeśli udałoby mu się stąd zbiec, ona pójdzie z nim. A teraz, gdy uratował statek, załoga będzie mu przecież bardziej ufać i łatwiej będzie uciec. Trzeba też będzie przeciągnąć na swą stronę Druena. Ten romantyk i buntownik z natury bez zastanowienia pomoże parze kochanków. Arana i Kesa też, w końcu są przyjaciółkami Mony. Powinno się udać. Ta myśl dodała mu otuchy i sprawiła, że niewola na Von Braunie nagle przestała mu się wydawać się tak dotkliwa, skoro mogła być już tylko... tymczasowa

Miłe myśli przerwało nagle pukanie do drzwi

- Ej, wy tam - odezwał się głos Druena - Skończcie tę rozkosz. mamy alarm na pokładzie

Ten widok był wyjątkowo przykry, niezależnie od tego, jakiego statku dotyczył. Poszarpany wrak był martwy - pobieżne skany nie wykazały żadnych śladów życia

- Niestety, kapitanie, to bez wątpienia Enterprise. - powiedział smutno Jurgen, sprawdziwszy dwukrotnie wszystkie ściągnięte dane, które przekazała mu siedząca przy skanerach Kesa - Na pokładzie nieokreślona ilość martwych istot biologicznych. Trudno podać dokładną liczbę, ale jest ich około tysiąca

Wszystko się zgadza. Przykro mi

Riker zacisnął zęby, a jego twarz skurczyła się i postarzała. Nie mógł uwierzyć w takie nieszczęście, w taką zbrodnię. "Enterprise F" był silnie uzbrojony, miał najlepsze dostępne deflektoryw całej Gwiezdnej Flocie, a mimo to uległ i to, jak się zdawało,bez walki. Co tu się właściwie wydarzyło? - Kapitanie, Tuvok na linii. - zameldowała Zarath

Na ekranie łącza ukazała się twarz wolkańskiego kapitana

- Kapitanie Riker, proszę rozpocząć szczegółowe skany od waszej strony, my zalecimy od drugiego końca powiedział - Trzeba ustalić listę poległych i, o ile będzie to możliwe, zabrać przynajmniej ciało dowódcy

- Zgadzam się z tym, kapitanie Sevex. Zaczynajmy

Wolkańska jednostka wyminęła Von Brauna, kierując się na drugą stronę zniszczonego statku

- Sekcja techniczna, rozpocząć szczegółowe skany - polecił Jurgen przez interkom

To musiało potrwać. Żeby oderwac myśli od tego, co tu zaszło, Riker popatrzył na Monę. Wygladała teraz jakoś inaczej. Ostatnio była blada i przygaszona - teraz na jej policzkach kwitły śliczne rumieńce, a oczy błyszczały jak gwiazdy. Widywał już taka przemianę u dziewczyn i dobrze wiedział, co o niej myślec

- Dogadałaś się z Xonem, prawda? - spytał cicho

Spojrzała na niego, nieco spłoszona, ale po chwili uśmiechnęła się

- Kapitanie - zaczęła nieśmiało - Ja wiem, ze chwila nie jest opdpowiednia, ale chcę wyjść za Xona. Nie obchodzi mnie jego status, chcę go poślubić

Riker pokiwal lekko głową. Nie bardzo wiedział, co ma jej odpowiedzieć - z jednej strony nie chciał, żeby ta dziewczyna zmarnowała sobie życie z wykolejeńcem, z drugiej czuł, ze to jej decyzja i nie ma prawa się w to wtrącać. Czuł odrazę do tego, czym w jego pojęciu był teraz Xon, jednak wyczuwał coś pięknego i niezwykłego w uczuciu, które połączyło tę parę. W obliczu tego piękna tracił pewność siebie

- Kapitanie! - zawołał Jurgen - Wśród szczątków są dwa duże promy. Skaner wykrywa liczne sygnały życia, ale zakłócenia sa zbyt duże, by powiedzieć coś bliższego! - Promy nadają wezwanie pomocy. Sygnatura się zgadza, to promy z wyposażenia Enterprise. - powiedziała Zarath. Jej sprężyste czułki zadrżały z podniecenia

- Ktoś się jednak uratował. Hala transportu, namierzyć sygnaturę promów i sciągnąć na pokład wszystkie formy życia! - zarządził kapitan nieco zbyt głośno, pochylając się do mikrofonu interkomu. W jego głosie niepokój mieszał się z pełnym nadziei napięciem

- Tak jest, kapitanie.- padła odpowiedź, zniekształcona nieco przez odległość na łączu

- Abrams, Kesa, za mną do hali. Reszta kontynuuje szczegółowy skan

Kesa wybiegła za Rikerem, a za nimi podążył nieco zdezorientowany Abrams, do którego dołączył na korytarzu jego mały cień - Lugtar. Nikt nie zwrócił na niego uwagi

W hali transportu dwóch techników pospiesznie ustawiało koordynaty

- Mamy zakłócenia - powiedział jeden z nich na widok kapitana - Nie możemy nawet obliczyć, ilu ocałych jest na promach

- Dajcie maksymalną moc. - nakazał krótko Riker. Z bijącym sercem wpatrzył się na podwyższenie, na którym po chwili zaczęły wirować świetliste drobiny, gęstniejące w zamazane kształty. A potem zdarzyło się bardzo wiele... zbyt szybko, by nieprzygotowani na coś takiego ludzie zdołali temu zapobiec.Promy. Wezwanie pomocy. Mundury Gwiezdnej Floty. Wszystko się zgadzało. Dopiero gdy rematerializacja dobiegła końca, stało się jasne, że to Romulanie... ale było już za późno. Od strzałów z desruptorów padli obaj technicy i ochrona. Drużyna abordażowa wybiegła z hali, zostało pięciu żołnierzy. Zza ich pleców wyszła lekkim krokiem jasnowłosa kobieta w szarym, dopasowanym mundurze romulańskiego kapitana

- Sela. - szepnął Riker. Z interkomu rozległ się przerażony głos Zarath: - Kapitanie, VSS Tuvok... właśnie eksplodował! Kapitanie, słyszy mnie pan? - Podstawą dobrego planu jest kordynacja działań - powiedziała Sela ze spokojnym uśmiechem Kapitanie, proszę wydać rozkaz poddania się swej załodze, chyba że chce pan, by było tu jeszcze więcej trupów

Kasa spojrzała na Rikera z niepokojem. Jego załoga była dużo szczuplejsza niż załoga "Enterprise", ale odpowiedzialność pozostawała ta sama. Romulanie nie znali uczucia litości. Stojący obok Kesy Abrams złapał się na tym, że w pierwszym rzędzie myśli o Lugtarze, którego wątłe ramiona zaciskały się teraz wokół jego uda. Chłopiec nawet nie krzyknął na widok Romulan, ale przywarł do swego obrońcy i znieruchomiał. Mięśnie jego drobnego ciała stężały jak kamienie - Abrams czuł to napięcie

Riker dotknął komunikatora i przesunął neznacznie miniaturową, ledwie widoczną gołym okiem dźwigienkę nadbiornika na połączenie z interkomem. Patrzył wprost w lufę desruptora. nie widział jeszcze takiego modelu, na pewno był nowy

- Tu kapitan - powiedział - Na pokład statku wdarli się Romulanie. Nakazuję całej załodze... nakazuję bezwzględny opór! - Głupiec! - wrzasnęła Sela i nacisnęła spust desruptora. Siła trafienia odrzuciła Rikera pod ścianę. Kesa rzuciła się na Romulankę, usiłując wyrwać jej broń. Przez chwilę szamotały się na środku hali, aż broń Seli wypaliła. Promień z desruptora trafił w panel oświetleniowy, który spadł na Kesę i powalił ją na podłogę. Kawał ciężkiego urządzenia uderzył z miażdżaca siłą, aż słychać było trzask łamanych kości

Żołnierze nawet nie sprawdzali, czy Klingonka jeszcze żyje. Zaciągnęli obydwa bezwładne ciała do składu obok hali, by nie przeszkadzały i wybiegli, zostawiajac dwóch, by ściagnęli reszte ich oddziału

- Ściągnąć resztę na pokład. Drużyna 1 ze mną na mostek. - zarządziła Sela.

Romulanie wypchnęli sterroryzowanego Abramsa z hali i zamknęli w sąsiednim pomieszczeniou, do którego grupa abordażowa zapędzała spętanych jeńców

- Kapitanie, zgodnie z rozkazem odcięliśmy dolne pokłady i wyłączyliśmy tam układ podtrzymania zameldował dowódca grupy, gdy Sela ze swą drużyną dotarła do mostka

- Sytuacja na mostku? - Dostali ostrzeżenie. Sternicy zdążyli zakodować ster

Sela weszła na mostem i rozejrzała się. Na podłodze leżały zwłoki dwóch kobiet - Andorianki i Ziemianki, oraz czarnoskórego Wolkanina. Pod ściana stała reszta obsady mostka - przerażona dziewczyna z burzą czarnych loków, opadających na ramiona, Jakiś młody, ciemnoblond chłopak o niejasnym pochodzeniu, i dwóch Wolkan - pierwszy oficer oraz szef ochrony, w którym Sela nie bez satysfakcji rozpoznała Spocka

- Znowu się spotykamy, ambasadorze. - powiedziała z uśmiechem - Ale tym razem jest pan na przegranej pozycji. Zaprzeczy pan? - Zaprzeczanie faktom byłoby nielogiczne - odpowiedział spokojnie Wolkanin - Jednak tego statku nie wykorzystacie w swoich celach. Blokada sterów jest nie do obejścia. Enterprise też nie udało się wam przejąć. Kapitan Tuvoka dokonał samozniszczenia statku. Pewnie popełnił ten sam błąd, co my i zorientował się w porę. Czyli że, poza zabiciem pewnej ilości wrogów, nie osiągnęła pani jak dotąd niczego godnego uwagi

Sela zmierzyła go złym spojrzeniem

- Nienawidzę Wolkan. - wysyczała

Drużyna Romulan wepchnęła na mostek Kovalsky'ego, Latimera, Xona i Vixa - personel tej zmiany maszynowni

- Inżynierowie, dobrze. Może oni pomogą w przejęciu sterów. - Sela spojrzała na sponiewieranego Kovalsky'ego, który potrząsnął tylko głową

- Nawet gdybym chciał to zrobić, kod znali wyłącznie piloci, a tych... zabiliście

- Może wy go nie znacie, ale oni na pewno - Sela spojrzała na więźniów - Wolkanie, co do jednego. Nie mam czasu, by dotrzeć do nich w odpowiedni sposób, ale moze jest droga na skróty. Prawda, panie Spock? Podeszła do Xona. Wiedziała, kim jest, to było oczywiste i patrzyła na niego inaczej niż na resztę więźniów.- Pański syn jest jednym z nas - rzekła, nie patrząc na Spocka - Xon, tak cię tu nazywają, prawda? Dołącz do nas, chłopcze, do twoich braci. Osądzono cię i upokorzono. Nie masz żadnego powodu, by osłaniać tę załogę. Jaki jest kod odblokowujący stery? - Nie znam go. Jestem tu więźniem. Sądzisz, że by mi go ujawnili? – powiedział Xon z obojętną miną

- Oczywiście, że nie – odparła Sela. – Ale długo byłeś tu oficerem i znasz system. Odrobina inwencji i odkryjesz ten kod. Oddaj Romulusowi ten statek, a obiecuję ci dowództwo oddziału i wszelkie zaszczyty w naszej armii

Xon zawahał się przez chwilę. Może to by było jakieś wyjście. Uwolnić się wreszcie z tego obmierzłego statku, zabrać ze sobą Monę, spokojnie spędzić resztę życia na Romulusie... Jednak z drugiej strony... Służyć Imperium, pomóc mu niszczyć Federację, której ideały tak cenił... A poza tym ta załoga... nie żeby czuł się jakoś z nią związany, ale skazać ją tak po prostu na śmierć... Złowił przez ułamek sekundy spojrzenie ojca i nagle wiedział, co ma robić. Niech zobaczą, na jakie poświęcenie go stać. Niech zobaczą, jak on, Romulanin, oddaje życie za Federację

- Prędzej umrę - warknął z nienawiścią - Nie dostaniecie tego statku i nie użyjecie go przeciw Federacji, jeśli tylko cokolwiek będzie zależało ode mnie

Sela odstąpiła krok do tyłu. Jej twarz, zwierciadlane odbicie twarzy Tashy Yar, ściągnęła się w nieprzyjemnym grymasie

- Więc nie podasz mi kodu? szkoda. Ale może zrobi to twój ojciec

Wyjęła z kieszeni jakieś urządzenie, przypominające kastet i założyła je sobie na rękę. Cofnęła się jeszcze, wycelowała czerwone, owalne oczko na wierzchu urządzenia w klatkę piersiową Xona i zacisnęła pięść. Mały aparat zabrzęczał, a Xon zgiął się raptownie wpół, otwierając usta w niemym krzyku. Nigdy nie czuł czegoś takiego. Jak gdyby żywcem wyszarpywano mu płuca i wnętrzności - nie wiedział, że taki ból jest wogóle możliwy. Nogi ugięły się pod nim i runął na podłogę, wijąc się w mękach - Sugeruję, by zaczął pan mówić, panie Spock - powiedziała zimno kapitan Sela - Pański dowódca nie żyje, a moi ludzie zamknęli prawie całą załogę na dolnych pokładach i odcięli im układ podtrzymania. Mają najwyżej dwie godziny życia. Ma pan szansę ocalić przynajmniej syna

Nie patrzyła przy tym na Monę, może i lepiej, gdyż od razu zorientowałaby się, że nie jest ona tak nieporuszana jak powinna być. Gdyby nie Maurik, który całą swą telepatyczną siłę ukierunkował teraz na uspokojenie i zamknięcie jej ust..

- Ty głupia suko! – syknął Xon, gdy odzyskał już oddech. – Moja matka cię za to zabije! Sela wzruszyła ramionami. Mr Spock milczał, wzmocniła więc emisję z nadbiornika. Xon zaczął krzyczeć

- Więc, panie Spock? - spytała Romulanka z naciskiem

- Nie mów! Nic jej nie mów! - wyrzęził Xon, po czym przyszła błogosławiona ulga - stracił przytomność.

"Dziennik pokładowy, uzupełnienie. Melduje pierwszy oficer Maurik. Jesli ktoś znajdzie te zapisy... nie ufajcie Romulanom. Nigdy im nie ufajcie, nawet gdy rzucicie ich na kolana." Każdy wyczuł drgnięcie statku, ale dopiero szczęk interkomu zelektryzował wszystkich. Sela opuściła rękę z nadbiornikiem, każdy obecny na mostku spojrzał na głośnik. jedynie Mona skorzystała z odwrócenia uwagi i rzuciła się do leżącego Xona. Nikt na nią nie patrzył, szczególnie, ze nagle włączył się jeden z sygnalizatorów nad drzwiami. Mrugał czerwonym światłem w rytm modulowanego dźwięku alarmowego

Z głośnika odezwał się wesoły, jakby nigdy nic, głos Druena: - Panie, panowie, oraz proszę szanownych najeźdźców, którzy nagła krew wie po co wdarli się na pokład, mam do powiedzenia coś bardzo ważnego. Korzystając z tego, iż uprzejmie mnie nie zauważono, zablokowałem wejście do maszynowni, unieszkodliwiając waszego człowieka. Następnie uruchomiłem całą swą wiedzę i włączyłem silniki impulsowe, nastawiając je na pełne przeciążenie. Jak wiecie, nie da się już cofnąć takiego ustawienia. Dokładnie za cztery minuty nastąpi wybuch, i cały statek razem z nami trafi szlag. Śmierć będzie tak błyskawiczna, że nie zdążymy nic poczuć. Pyk, i gotowe. A teraz, skoro i tam nie mamy co robić przez najbliższe trzy minuty i czterdzieści dwie sekundy, wasz ulubiony wykonawca zaśpiewa wdzięcznym tenorem wesołą piosenkę. Wybaczcie, że a capella - gitara została w kwaterze.- Blefuje! - krzyknęła Sela z wściekłością

- Nie, kapitanie - jeden z Romulan, przytomniejszy niż inni, wyciągnął trikorder - Wskazania są jednoznaczne. Wybuch będzie równy 97.4 megatony. Mamy trochę ponad trzy minuty

Z głośnika dobiegał wzrastający szum silników impulsowych i na tym tle czysty głos Druena, śpiewającego z nienagannym wyczuciem rytmu: - And now, the end is near And so I face the final curtain My friends, I'll say it clear I'll state my case, of which I'm certain I've lived a life that's full I've traveled each and ev'ry highway But more, much more than this I did it my way..

- Do transportera! - Sela zwróciła się ku Spockowi, a jej oczy płonęły nienawiścią - Będę miała przynajmniej tę satysfakcję, że wy skończycie w kuli ognia, a my będziemy mogli nadal realizować nasz plan

Romulanie ruszyli pospiesznie do hali transportu. Towarzyszył im dźwięk alarmu i głos Druena, który nadal śpiewał, jakby znajdował się w jakiejś kawiarni, a nie w maszynowni, przy grożących wybuchem silnikach impulsowych. Na mostku Maurik włączył pospiesznie monitoring i czekał, póki ostatnia grupa Romulan nie została przesłana na ich krążownik. Wtedy przełączył się do maszynowni

- Druen, skończ pan ten występ! - krzyknął - Romulanie znikli. Ich statek... bierze nas na cel! Przez moment wszyscy bezradnie czekali na salwę. Salwa z dział fazerowych jednak zaledwie wstrząsnęła Von Braunem - Cwani - powiedział mu Druen z całym spokojem - Ale nie dość cwani. Włączyłem silnik warp razem z impulsowym i nastawiłem na ładowanie baterii. Wiedziałem, że skaner statku wykaże mój podstęp

- Nie przeładowywał pan impulsowych? - Przeładowywałem, owszem, ale nie otwarłem do końca przepustnicy, więc mogę wyłączyć cały kram i rozładować pomalutku. Z pokładu nie mogli tego wykryć. Namierzałem sygnał transportu i gdy wiedziałem już, że prawdopodobnie zabrali ostatnią grupę, dałem wszystko w osłony

- Pan jest okazem nie z tej ziemi

- Mam nadzieję, Pierwszy

Podczas tej wymiany zdań Maurik szybkimi ruchami palców odblokowywał stery. Znał kod, którego użyli nawigatorzy - będzie czas, by ich opłakać, na razie musieli wyrwać się z rejonu zagrożenia

- Jurgen, drugi ster - rozkazał, gdy tylko zaświeciły zielone kontrolki na panelu - Druen, na mój sygnał przekieruje pan całą energię w napęd i da warp 9

Mona obserwowała to wszystko, obejmując wciąż nieprzytomnego Xona. Mr Spock ledwie na niego spojrzał. Razem z Tomem, Latimerem i Vixem wybiegł z mostka, by uwolnić uwięzioną załogę, przywrócić podtrzymanie życia i obliczyć straty. Mona dobrze rozumiała, że to właśnie powinien zrobić, ale... Właśnie, ale. W końcu ten chłopak jest synem Spocka, a ten w sytuacji zagrożenia traktuje go jak obojętną osobę. Przytuliła głowę Xona do piersi. Chłopak westchnął, pomału odzyskując świadomość

- Nie powiem. Nic wam nie powiem. - zamruczał niewyraźnie

- Już wszystko w porządku. Cicho, Xon, już dobrze. - Mona pochyliła się i zamknęła mu usta pocałunkiem

Maurik dostrzegł to kątem oka i poczuł delikatne rozbawienie. Dopiero co uniknęli gwałtownej śmierci, niebezpieczeństwo jeszcze nie minęło, przestrzeń dookoła pełna była zwłok, a dla tych dwojga w tym momencie istniał tylko ten pocałunek. Jacyż oni nielogiczni, jacy śmieszni. Nie, nie śmieszni, poprawił się, żałośni

-Teraz! - zawołał do mikrofonu widząc, że romulański statek ponownie zwraca ku nim wyrzutnie

Echo tej komendy jeszcze nie przebrzmiało, gdy Von Braun 2 wszedł w warp 9

Mr Spock i jego towarzysze przede wszystkim odblokowali dolne pokłady. Dopiero potem skierowali się do hali transportu. Ciążył na nich smutny obowiązek - musieli zająć się ciałami poległych, w tym ciałem kapitana i Kesy. Przeszukawszy halę zajrzeli wreszcie do składu i ujrzeli zaskakujący widok: Klingonka leżała przy ciele Rikera, odchylając jedną ręką jego głowę do tyłu i z całych sił wtłaczała mu w płuca powietrze staromodną metodą

- Ambulatorium, natychmiast ekipa reanimacyjna do hali transportu. - polecił Spock przez komunikator i,odsunąwszy półprzytomną z wyczerpania Kesę, zastąpił ją w dziele sztucznego oddychania. Vix ukląkł przy Kesie

- Ostrożnie, ręka... - stęknęła dziewczyna. Była w wyraźnym szoku, blada i drżąca, ale wyglądalo na to, że przeżyje.

Do hali wpadła ekipa sanitariuszy pod przywództwem Torvina i Arany. Doktor uklakł nad kapitanem ze skanerem

- Porażenie mięśni oddechowych - rzekł po chwili - Żyje, ale musi natychmiast znaleźć się w komorze stazy

Cheffran, ambu. Wentyluj go. Panie Spock, może się pan odsunąć? Tymczasem Arana pomogła Kesie wstać z podłogi. Klingonka wychodziła już z szoku i zaczynała odczuwać ból. Oddychała spiesznie, a jej twarz bladła coraz bardziej

- Co z nią? - spytał Torvin

- Złamanie kości ramiennej w conajmniej dwóch miejscach, złamanie obojczyka, łopatki i pięciu żeber zaraportowała Arana - Hiperwentylacja. Potrzebuje odpoczynku i trochę opieki

- Spadł na mnie panel podsufitowy..

- To wiele tłumaczy. Uratowała cię klingońska odporność. Romulanie musieli być pewni, że nie żyjesz, mać ich... Przepraszam

- A klnij sobie. - mruknął doktor. Sam był na krawędzi wytrzymałości. Romulanie nie wdarli się do ambulatorium tylko dlatego, że Melody Hazral, która była najbliżej aparatury ochronnej, zareagowała dostatecznie szybko, włączając pole siłowe. Jednak minuty, które potem nastąpiły, były tak pełne napięcia, że nie chciałby przeżywać tego ponownie

- Co z Willem? - szepnęła Kesa - Na razie nic pewnego nie powiem

